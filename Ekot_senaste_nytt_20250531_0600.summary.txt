Regeringen skärper kontrollen av den ryska skuggflottan i Östersjön. Justitieminister Gunnar Strömmer säger att det är viktigt att agera mot fartyg som ingår i den ryska skuggflottan för att ha en preventiv avskräckande effekt och ge underlag för att vidta andra åtgärder. 

Regeringen har fattat beslut om en ny förordning som innebär att Kustbevakningen och Sjöfartsverket från och med den 1 juli ska samla in försäkringsuppgifter även från fartyg som passerar svenskt sjöterritorium eller ekonomisk zon, inte bara de som anlöper en hamn. 

En pojke knivskars i bröstet i Lunds kommun igår kväll och skadades allvarligt. Tre personer har gripits och är nu misstänkta för mordförsök. 

Socialdemokraterna har sagt ja till att tillfälligt sänka straffbarhetsåldern till 14 år vid allvarliga brott, efter en hård debatt på S-kongressen. 

USA-president Donald Trump planerar att höja importtullarna på utländskt stål från 25% till 50%. 

Vädret idag blir soligt i södra Götaland, medan det i resten av landet blir växlande molnighet.