God morgon, här är Ekot. Regeringen skärper kontrollen av den så kallade skuggflottan i Östersjön. Justitieminister Gunnar Strömmer säger att det är viktigt att agera eftersom skuggflottan blivit en central del i det ryska krigsmaskineriet. Jag tänker att det både ska ha en preventiv avskräckande effekt mot fartyg som ingår i den ryska skuggflottan och också ge underlag för att vidta andra åtgärder som exempelvis då att sanktionslista fler fartyg. Ja, regeringen har fattat beslut om en ny förordning som innebär att Kustbevakningen och Sjöfartsverket från och med den 1 juli ska samla in försäkringsuppgifter även från fartyg som passerar svenskt sjöterritorium eller ekonomisk zon, inte bara de som anlöper en hamn. Det här är, enligt en promemoria från justitiedepartementet, en viktig pusselbit i arbetet mot den så kallade skuggflottan som används för att kringgå sanktioner som oljepristaket. Och det är viktigt att agera enligt justitieminister Gunnar Strömmer. Den ryska skuggflottan alltsedan Ryssland inledde sin fullskaliga information mot Ukraina spelade en väldigt viktig roll för det ryska krigsmaskineriet Reporter Lova Olsson. I Lunds kommun knivskars en pojke i bröstet igår kväll, rapporterar Sydsvenskan. Han skadades allvarligt och vårdas nu på sjukhus. Tre personer har gripits och de är nu misstänkta för mordförsök. Under sin kongress i Göteborg har Socialdemokraterna sagt ja till att tillfälligt sänka straffbarhetsåldern till 14 år vid allvarliga brott. Beslutet togs efter en hård debatt på S-kongressen. Teresa Carvallo är partiets rättspolitiska talesperson. Här måste vi vara modiga och testa nya verktyg men givetvis behöver vi också utvärdera det här efter en tid. Socialdemokraterna vill nu alltså tillfälligt pröva och utvärdera en sänkt straffbarhetsålder men är fortfarande emot generella sänkningar. USA president Donald Trump säger att han planerar att höja importtullarna på utländskt stål från 25% till 50%. Sedan Trump tillträdde så har priset på stålprodukter i USA ökat med runt 16% och högre tullar väntas driva upp priset ytterligare. Så vädret idag blir det soligt i södra Götaland, i resten av Götaland och Svealand växlande molnighet. I södra Norrland halvklart till mulet. I norra Norrland blir det regn följt av uppehåll och uppklarning. Temperatur 15-20 grader i söder och 5-15 grader i norr. Det var ekot klockan sex i studion. Carina Segora Morberg. 