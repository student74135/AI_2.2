Här är Ekot. Som en del av Sveriges stöd till Ukraina så bjuds svenska företag nu in till en slags uppfinnartävling. Det är Försvarets materielverk, FMV, som vill få in förslag på hur man kan slå ut fientliga drönare och de bästa projekten ska sedan bli verklighet och skickas till fronten. Johan Gullman Strand är enhetschef på FMV. Ryssland utvecklar sin materiel på sin sida. Ukraina och de allierade i väst försöker göra allt vi kan för att motverka det. Så det är en ständig kamp. Hos Säkerhets och försvarsföretagen är Robert Limmergård generalsekreterare. Han välkomnar att man från deras branschförening har fått vara med och utforma FMVs tävling. Även han ser den som viktig för Ukraina, men också för Sverige. Sverige har inte de kvantiteter när det gäller soldater utan vi behöver hitta sätt att jobba med tekniken och säkerställa att våra soldater och sjömän har de bästa grejerna. Reporter Mikael Eriksson. Spaniens utrikesminister José Manuel Albares vill se ett internationellt vapenembargo mot Israel för att få ett slut på kriget i Gaza. Utspelet kom under ett möte i Madrid där ett tjugotal länder som har eller funderar på att erkänna Palestina som land samlades. Albares har tidigare sagt att Spanien kommer kräva att EUs samarbetsavtal med Israel pausas med omedelbar verkan. USA är världsmästare i ishockey för första gången på 65 år. Men segern mot Schweiz satt långt inne. Efter full tid stod det 0-0 men i förlängningen avgjorde USA med sitt 1-0-mål. Finalen spelades i Globen i Stockholm där Sverige tidigare idag besegrade Danmark i bronsmatchen med 6-2. 