Och det här är Lunchekot lördag. Omfattande ryska attacker mot Charkiv. Nioåringar redo att genomföra attentat, enligt Säpo. Bemanningen av vården ser bättre ut den här sommaren jämfört med i fjol och så hör vi om ett lyckat projekt för att rädda de hotade sandödlorna. I Lunchekot lördag med Per Edberg i studion. Och först då Ukrainakriget, där Ryssland under natten genomfört en ovanligt omfattande attack mot storstaden Charkiv. Vi har med vår Ukrainakorrespondent Lubna El-Shanti nu. Lubna, det rapporteras om ett massivt bombardemang, eller hur? Under två timmar pågick attacken och över 50 explosioner hördes runtom i Charkiv, ett femtiotal drönare men även flera robotar som riktades framförallt mot ett av Charkivs äldsta distrikt, mot flera bostadskvarter. Minst tre personer dödades, runt 17 skadades och bland de skadade finns flera barn, däribland en bebis som är på sju veckor gammal, och flera bostadshus är förstörda. Räddningstjänsten befarar också att det kan finnas fler som ligger där under rasmassorna. Och den här attacken, precis som du nämnde, beskrivs som en av de värsta mot Charkiv, som är Ukrainas näst största stad sedan Ryssland inledde sitt anfallskrig mot Ukraina för drygt tre år sedan. Varför väljer då Ryssland att attackera just Charkiv på det här sättet? Dels för att Charkiv ligger nära den ryska gränsen, 3-4 mil ungefär ifrån och Ryssland har i början av kriget försökt att inta staden men misslyckats och sedan dess har Charkiv varit hårt ansatt men man ska också se den här attacken i ljuset av de ukrainska attackerna, alltså operationen spindelnät där Ukraina i början av juni tidigare i veckan lyckades slå mot militära mål inne i Ryssland och också slå ut ett tiotal ryska stridsflyg. Senast i morse kom det också rapporter om att Ukraina skjutit ner ytterligare ett ryskt stridsflyg. Ryssland har ju lovat vedergällning och det är inte omöjligt att det är precis det vi ser, även om det inte alltid är så att Ryssland behöver vedergällningar för att slå mot Ukraina. När det gäller Ukrainakriget i stort just nu då, hur ser det ut? Vad händer? Ja, den senaste tidens fredsavtal har inte lett till några framsteg alls. Ryssland har ju gång på gång avvisat Ukrainas krav om 30 dagars vapenvila och nu kallar man det i Ryssland för en existentiell fråga själva Ukraina-kriget. Så i nuläget finns det ingenting som tyder på att länderna är närmare ett fredsavtal samtidigt så har ju Ukraina efter En längre tid av dödläge längs fronten lyckats med den här omfattande operationen som ju kraftigt försvagat ryska flygvapnet och visar på att Ukraina inte är utdömt. Men ingen av sidorna, varken Ryssland eller Ukraina, har något övertag just nu samtidigt som striderna på marken och ryska attacker fortsätter minst lika intensivt som tidigare. Säger vår Ukrainakorrespondent Lubna El-Shanti. Sverige nu. Enligt Säkerhetspolisen har det blivit vanligare att barn vill begå attentat. I underrättelsearbetet stöter Säpo allt oftare på just barn och ibland är de så unga som nio år. Fredrik Hallström, med operativ chef på Säkerhetspolisen. Vi hanterar väldigt mycket information kopplat till barn som har givit uttryck för någon form av avsikt eller vill göra någonting eller tycker sig vilja göra någonting. Det är väldigt mycket av den typen av information som kommer till oss nu. Vad handlar det om för åldrar? Allt ner från nio upp till övre tonår. Enligt Fredrik Hallström har Säkerhetspolisen de senaste åren sett en ökning av antalet barn i underrättelsearbetet. Hur många det handlar om kan han inte säga. Inte sällan handlar det om information online där man sitter i olika grupper och ger uttryck för att det här ska jag göra, det här vill jag göra. Det finns också andra som gärna vill att nån ska fastna på den kroken och göra nåt. Ofta handlar det om unga som upplever ett socialt utanförskap och gradvis radikaliseras in i allt mer slutna forum, där de tagit del av extremt våldsam propaganda, säger Fredrik Hallström. Enligt honom spelar ideologin mindre roll. Det handlar snarare om att barnet utvecklat en fascination för våld, säger han. Det som förenar är våldet. Våldet och, tror jag, känslan av att ha en tillhörighet med några andra som delar samma ungefärliga världsbild. Vad gör ni i de här fallen? Naturligtvis behöver vi göra det vi alltid gör. Vi behöver ju bedöma om det finns en förmåga och en avsikt och om det finns en materialiserad förmåga. Det vill säga att individen också har påbörjat något i någon riktning för att göra någonting. I slutändan så kanske det handlar om ett samtal med barn och föräldrar. I annat fall så behöver vi genomföra andra åtgärder för att låta oss förstå vad det här handlar om och just för att säkerställa att ingenting sker. Som en effekt av att antalet barn i underrättelseflödet ökat har också Säkerhetspolisens orosanmälningar till socialtjänsten blivit fler än tidigare enligt Fredrik Hallström. Jag tror man behöver göra en djup analys och det är inte Säkerhetspolisen som ska göra den djupa analysen varför det ser ut som det gör. Hänger ihop med sociala medier, hänger ihop med något annat? Jag kan verkligen inte svara på det, men en bekymmersam utveckling Säkerhetspolisens operativa chef Fredrik Hallström och reporter här var Henrika Åkerman. Nu reagerar Socialdemokraternas försvarspolitiska talesperson den tidigare försvarsministern Peter Hultqvist på uppgifterna i går om att en rad mobiltelefonmaster längs med E22 utsatts för sabotage. Vi ska höra Peter Hultqvist. Jag tycker att man ska vara tydlig med att man inte kan utesluta att det är främmande makt som ligger bakom den här typen utav sabotage. Det handlar om ett 30-tal sabotagetillfällen då kablar klippts sönder och säkringar förstörts. Enligt uppgifter till SVT tror polisen att samma aktör kan ligga bakom. Det här känns som en typisk hybridaktion där man försöker sabotera strukturer i Sverige som har med infrastruktur att göra. Hur tycker du att det här bör hanteras nu? Det är inget fel i det man har gjort, det vill säga att man nu har en polisutredning på det hela. Men jag tycker att det också i den allmänna debatten måste föras in momentet att Det kan vara främmande makt som ligger bakom det här. Man ska ha klart för sig att Sverige är en bidragsgivare i kriget när det gäller Ukraina, på Ukrainas sida. Man ska också se att Sverige har gått med i Nato. Det är också så att man från rysk sida direkt har markerat mot både Sverige och Finland när det gäller att man kommer vidta åtgärder. Socialdemokraternas försvarspolitiska talesperson Peter Hultqvist, reporter Marie-Louise Kristensson vid P4 Östergötland. Möjligheten att söka vård i sommar ser bättre ut än i fjol enligt landets regioner. Det här visar en undersökning som Ekot har gjort. Ann-Catrine Eriksson är sjuksköterska på akuten på Centralsjukhuset i Karlstad. Det är ju det här med vårdplatser och det ser ju bättre ut. I år är det fler vårdplatser och vi är fler på plats. Det är inte lika många vakanser så att för vår del så ser vi fram emot sommaren med tillförsikt. Ekots enkät har besvarats av landets samtliga 21 regioner. Tio av regionerna svarar att förutsättningarna för att klara att bemanna vården den här sommaren är bättre än i fjol. Däribland Stockholm, Skåne, Jönköping, Västernorrland och Värmland där Marcus Nilsson är chef för akuten i Karlstad. Vi har vänt kurvan och öppnar fler vårdplatser och så även kan hålla mer öppet under sommaren och tillgång på sjuksköterskor som har förbättrats ganska avsevärt det senaste året. Inte bara i rekryteringen för akutmottagningen utan också för hela slutenvården. Vårdplatser har ökat i sex regioner. Bara en svarar att de minskat, Jämtland Härjedalen. Det är de tillsammans med Gävleborg som svarar att förutsättningarna för bemanningen försämrats denna sommar. Enligt Susanna Björklund, biträdande sjukvårdsdirektör vid Region Gävleborg handlar det bland annat om att de fasat ut hyrpersonal. Det finns helt enkelt sämre med vikarier och sen också på våra sköraste avdelningar har vi mycket föräldraledigheter. Men det kommer att krävas av oss att vi tänker annorlunda och samarbetar på andra sätt än vad vi kanske har gjort förr i tiden. Region Gävleborg kommer bland annat att slå ihop avdelningar och erbjuder extra ersättning till de som väljer att flytta sin semester. Det jag vet är att vi kommer att kunna ge våra invånare en bra och säker vård. Ann-Katrin Eriksson på akuten i Karlstad räknar med en hanterbar sommar. Vi har ju fixat det här förut så det går väl i år med, tänker jag. Reporter Thomas Hedman. De svenska planerna på att hyra fängelseplatser i Estland möts av en del kritik i Estland. Den politiska oppositionen där gillar inte idén, men enligt frilansjournalisten Maris Hellrand kommer förslaget förmodligen ändå att godkännas av Estlands parlament. Jag tror att regeringen kommer att slå igenom det. Regeringen behöver inga röster från oppositionen för detta. Men det finns kritik, berättar Maris Hellrand. Politiska oppositionen har vidtagit att det inte är nån bra idé Uppgör stora tidningar är lite skeptiska med att det är ett bra rykte förresten att bli som en utländskontonom eller tvångsarbetsläger för Norrland. Bakgrunden till avtalet med Sverige är att kriminaliteten i Estland har minskat den senaste tiden och landet har nu många tomma fängelseplatser. Samtidigt är det svårt att förutse hur stora fängelser som kommer att behövas. Skulle man lägga ner de tomma anstalterna kan det bli problem att snabbt bygga upp dem igen. Därför kan Sverige hyra platser i ett fängelse i utkanten av den estniska staden Tartu. Om riksdagen ställer sig bakom förslaget kan 600 svenska fångar flytta in våren 2026. Överenskommelsen ses som en bra affär för Estland, säger Maris Hellrand. Det sägs att Sverige kommer att betala omkring 30 miljoner euro. Det är ganska bra pengar. Reporter Anna Larsson. De omfattande mobiltelefonstölderna har fortsatt på den pågående musikfestivalen Sweden Rock. Tomas Johansson är presstalesperson på polisen i Blekinge. Det här sticker ut ganska mycket, och det finns också exempel internationellt där man har haft såna här händelser, där väldigt många mobiltelefoner blir stulna. Jag har inte sett det, definitivt inte på Sweden Rock och inte hört talas om det egentligen i Sverige heller. Så ni undersöker väl egentligen om det finns samband mellan de här? Ja, men vi jobbar egentligen på tre ben när det gäller stölderna. Dels informerar publiken om att hålla koll på din telefon, håll koll på varandra så att säga, så att ni inte råkar ut för detta. Men naturligtvis också tittar vi på de anmälningar som kommit in. Vad har vi för vittnesuppgifter? Kan vi se något mönster i hur det har gått till? Och så har vi också haft en betydande övervakning inne vid konserterna som vi normalt inte har på stora festivaler. Det är väldigt specifikt. Det sker framför de stora scenerna, nära scenen, sker dom. Så att det finns liksom en likhet i hur det här går till. Tomas Johansson vid polisen i Blekinge, intervjuad av Isak Crona. Fraktfartyget Meshca som gick på grund utanför Landskrona förra helgen har dragits loss i dag. Det 180 meter långa fartyget som seglar under Panamaflagg var på väg till Ryssland när det gick på grund. Enligt kustbevakningen har ingen olja läckt ut men fartygets kapten är misstänkt för vårdslöshet i sjötrafik. Konflikten i Sudan blir alltmer bekymmersam. Sjukhus har bombats, hjälpen har blockerats och en konvoj med mat till hungrande människor i regionen Darfur har blivit attackerad. Vid den här attacken ska fem hjälparbetare från FN ha blivit dödade. Det blir ett vik för program I ett videoklipp från organisationen Darfur Viktim Support syns flera nedbrända lastbilar. På flaket syns rester av det som skulle vara livsavgörande hjälp till tusentals civila. Kartonger packade med mat och mediciner har blivit till aska. Lastbilarna tillhör FNs livsmedelsprogram och var på väg till staden al-Fashire. Det skulle vara den första konvojen som nått staden på över ett år. al-Fashire beskrivs som helvetet på jorden. Hundratusentals människor riskerar svält och undernäring. Blockerade hjälpsändningar och drönarattacker mot sjukhus har ökat de senaste månaderna. I huvudstaden Khartoum är inget av de cirka 100 sjukhus som finns i drift. Ekot har pratat med Ahmed som bor där. Folk i Sudan är väldigt trötta på det här. Färgutbrott, miljö... Vi är trötta på den här konflikten. När sjukvård inte finns sprids sjukdomar som kolera och malaria i Khartoum. Det är det vi ser nu, säger Ahmed. Situationen är desperat och på flera håll har stora flyktingläger bildats. Dessa människor lider. De har inget hem, mat eller tillgång till sjukvård, säger han. Tiotusentals har dödats i konflikten och flera miljoner har drivits på flykt. Mouna Ismail Jama, Nairobi. Klockan är kvart i ett och nästa ämne i Lunchekot är turbulensen kring Panamakanalen. USAs försvarsminister Pete Hegseth upprepade nyligen president Donald Trumps löften om att ta tillbaka Panamakanalen från påstådd kinesisk kontroll samtidigt som Peking försöker få inflytande över en storaffär där ett Hongkongbolag försöker sälja sina hamnar vid Panamakanalen. När det blev tal om att det anrika hamnföretaget Hachisson i Hongkong skulle sälja sina hamnar som ligger utspridda längs världens handelsrutter slog Pekingbak ut. Anledningen är att två av hamnarna ligger vid Panamakanalen och det som såg ut som en affärsuppgörelse har nu blivit till en stormaktskonflikt mellan Kina och USA. USAs försvarsminister Pete Häggseth besökte nyligen Singapore och på en stor regional säkerhetskonferens sa han att USA ska ta tillbaka Panamakanalen från illasinnade kinesiska intressen. Kanalen byggdes av USA men lämnades över till Panama vid millennieskiftet. Hongkongbolaget Hachisson äger en hamn vid inloppet och en hamn vid utloppet av kanalen som är mycket viktig för världshandeln som en genväg mellan Stilla havet och Atlanten. Företaget som vill ha Hurtigsons hamnar är det internationella hamnföretaget MSC. Men i spetsen för affären finns också det amerikanska investeringsbolaget Blackrock. Affären som inleddes i mars riskerar att ses som en kontrollförlust för Peking som gjort klart att affären ska genomgå en myndighetsgranskning som kan bli utdragen. I slutet av förra veckan bytte Peking hastigt ut sin högsta representant i Hongkong enligt källor till nyhetsbyrån Reuters på grund av att Peking inte förvarnats om hamnaffären. Hongkong var tidigare en autonom stad med egen lagstiftning men nu visar Peking sin vilja att styra också bolagsaffärer där efter kommunistpartiets globala säkerhetsintressen. Hannah Sahlberg, ekotsynareporter. Fyra böcker om Pettson och Findus stoppas från att säljas i Ryssland. Anledningen är att den ryska översättaren klassats som utländsk agent skriver Aftonbladet. Förlaget ska nu arbeta om böckerna och ge ut dem på nytt för att undvika varningsmärkningen som krävs. Nu ska vi till Värmland, där har länsstyrelsen jobbat aktivt med att försöka rädda de hotade sandödlorna och det har gått bra enligt biologen Sven-Åke Berglind. De höll på att dö ut under slutet på 90-talet och var ytterst nära, så hade inte EU då skapat så mycket större öppna miljöer för dem. Då hade de varit utdöda förmodligen samtliga populationer i Värmland idag. Sven-Åke Berglind, biolog på Länsstyrelsen i Värmland. Som en del i att ge sanddödlorna bättre förutsättningar så har Länsstyrelsen skapat flera stora öppna sandytor och gräsat ut skogen kraftigt i ett område på Sörmon och Brattforsheden. Men allt är inte frid och fröjd i områdena. Ett stort problem är fyrhjulingskörning. Ja, det är i högsta grad förbjudet. Vi kommer också att polisanmäla det så fort vi ser sådana här spår framöver. Det är ett gissel på många ställen att man kör med fyrhjuling i terrängen för det förstör så mycket både för djur och för människor som vill ha någon slags lugn och ro och naturupplevelse. Behövs sandödlorna verkligen då, kan man fråga sig. Ja, sandölan är en art som väldigt många andra arter som egentligen inte behövs för att människan ska överleva. Man ska inte se allting ur ett människoperspektiv men däremot är sandölan en bra paraplyart så skapar man bra miljö för sandölan, de här fina och halvöppna miljöerna lite grann savannmiljöer kan man kalla det för, då är det väldigt många andra idag hotade arter som gynnas. Dessutom är det schyssta, fina miljöer för människor att strö i. Biologen Sven-Åke Berglind, reporter Per Larsson vid P4 Värmland. Ett äldreboende i Högsäter i Färgelanda kommun fick evakueras i morse efter att en brand brutit ut i en närliggande fastighet. Larmet om branden kom vid femtiden men det finns inga uppgifter om att någon skulle ha blivit skadad. Branden pågår fortfarande, rapporterar P4 Väst. Räddningstjänsten kommer att låta fastigheten brinna ner. Där sätter vi punkt för lördagens Luncheko. Producent Louise Haag. Jag heter Per Edberg. Nu SMHI med land och sjöväder. Och jag heter Caroline 