Sverige bjuder in svenska företag till en uppfinnartävling för att utveckla teknologi för att slå ut fientliga drönare. Förslagen ska sedan skickas till Ukraina för att stödja landet i kriget mot Ryssland. Johan Gullman Strand från Försvarets materielverk, FMV, och Robert Limmergård från Säkerhets och försvarsföretagen ser tävlingen som viktig för både Ukraina och Sverige.

Spaniens utrikesminister José Manuel Albares vill se ett internationellt vapenembargo mot Israel för att få ett slut på kriget i Gaza. Han har tidigare sagt att Spanien kommer kräva att EUs samarbetsavtal med Israel pausas med omedelbar verkan.

USA har vunnit ishockey-VM för första gången på 65 år efter att ha besegrat Schweiz med 1-0 i förlängningen. Finalen spelades i Globen i Stockholm, där Sverige tidigare idag besegrade Danmark i bronsmatchen med 6-2.